---
title: 'Rozwód bez orzekania o winie stron.'
excerpt: 'Zgodnie z art. 23 ustawy z dnia z dnia 25 lutego 1964 r. Kodeks rodzinny i opiekuńczy (dalej k.r.o.), małżonkowie mają równe prawa i obowiązki w małżeństwie. '
coverImage: '/assets/blog/rozw.jpg'
date: '2021-04-16T00:00:00.000Z'
ogImage:
  url: '/assets/blog/rozw.jpg'
---

Zgodnie z art. 23 ustawy z dnia z dnia 25 lutego 1964 r. Kodeks rodzinny i opiekuńczy (dalej k.r.o.), małżonkowie mają równe prawa i obowiązki w małżeństwie. Są obowiązani do wspólnego pożycia, do wzajemnej pomocy i wierności oraz do współdziałania dla dobra rodziny, którą przez swój związek założyli.

Wspólne pożycie polega na duchowej, fizycznej oraz gospodarczej więzi małżonków, stanowiącej cel małżeństwa i umożliwiającej realizację jego podstawowych zadań. 

Art. 56 § 1 k.r.o. stanowi, że jeżeli między małżonkami nastąpił zupełny i trwały rozkład pożycia, każdy z małżonków może żądać, ażeby sąd rozwiązał małżeństwo przez rozwód.
Rozkład pożycia jest zupełny dopiero wtedy, gdy uległy zerwaniu wszystkie wymienione więzi łączące małżonków. Rozkład, o którym mowa, jest przy tym procesem rozciągniętym w czasie, a nie zdarzeniem jednorazowym.

## Ile powinna trwać separacja faktyczna małżonków, aby możliwe było przyjęcie, że doszło do trwałego i zupełnego rozpadu pożycia małżeńskiego ?

W orzecznictwie sądowym, za trwały rozpad pożycia na przestrzeni lat uznawane były zarówno okresy sepracji trwające miniumum pięć lat, jak i kilkanaście miesięcy. Najczęściej wystarczający jest okres około dwóch lat. Istotniejsza jest natomiast ocena sytuacji życiowej obu stron wskazująca na brak możliwości odbudowania więzi rodzinnych, w tym okoliczności takich jak osobne centra życiowe, brak wspólnego zamieszkania, brak wspólnych zainteresowań i wspólnego towarzystwa, niechętne, obojętne, a nawet wrogie nastawienie do siebie.

## Co jeśli wygasły tylko niektóre więzi ?

Rozkład ma charakter zupełny, jeżeli ustały więzi fizyczne, duchowe i gospodarcze małżonków. Zachowanie co najmniej jednej z więzi, np. gospodarczej, sprawia, że nie można mówić o pozytywnej przesłance orzeczenia rozwodu. Podobnie istnienie więzi cielesnej, mimo braku więzi duchowej i gospodarczej, świadczy o tym, że rozkład pożycia nie ma charakteru zupełnego, a powództwo rozwodowe powinno zostać oddalone.

## Kiedy mamy do czynienia z orzeczeniem rozwodu bez orzekania o winie stron ?

Zgodnie z art. 57 § 1 k.r.o. Sąd zaniecha orzekania o winie na zgodne żądanie małżonków. W tym wypadku następują skutki takie, jak gdyby żaden z małżonków nie ponosił winy.

## Co ustala sąd w takiej sytuacji ?

Jeśli powód wnosił o orzeczenie rozwodu bez ustalania winy rozkładu pożycia, to przesłuchanie stron ma dostarczyć informacji na temat tego, czy doszło już do zupełnego i trwałego rozkładu pożycia małżeńskiego łącznie z przyczynami tego rozpadu. Jeżeli małżonkowie nie mają wspólnych małoletnich dzieci, sąd może ograniczyć postępowanie dowodowe jedynie do przesłuchania samych stron.

